---
title: Lama dell'Estasi Letale
---

import CensoredText from "../../../../../components/CensoredText.astro";
import DescriptiveBox from "../../../../../components/DescriptiveBox.astro";
import NoteBox from "../../../../../components/NoteBox.astro";
import MaskedImage from "../../../../../components/MaskedImage.astro";

*Arma (stocco), raro (richiede sintonia dopo lo sblocco)*

<MaskedImage src="https://cdn.leonardo.ai/users/e9df9e5e-8c47-4d7f-87b3-195ea30587b1/generations/316ba1c2-128a-49b5-bf0c-6cc3da51105b/Phoenix_10_A_scabbard_for_a_finely_crafted_dwarf_rapier_with_t_0.jpg" mask="8"/>

<DescriptiveBox>
##### Maestro Naldur Ferroscudo, fabbro capo del Clan Martelfine
"Perfetta in ogni dettaglio.
Tranne quello in cui serve aprirla."
</DescriptiveBox>

## Descrizione
<CensoredText>
Un fodero d'acciaio lucido, ornato da rune naniche di pazienza,
disciplina e ---ironicamente--- *precisione*.
Dentro, si cela una lama sottile come la menzogna di un elfo. Nessuno sa
esattamente come estrarla, tranne chi riesce a decifrare il geniale (e
assurdo) meccanismo lasciato incompleto dai suoi creatori.
</CensoredText>

## Proprietà
<CensoredText>
-   **Tipo:** Stocco
-   **Danno:** 1d8 + 1 perforante
-   **Proprietà:** Finesse
-   **Bonus:** +1 ai tiri per colpire e ai danni
-   **Requisito di sintonia:** Sì (solo dopo lo sblocco)
</CensoredText>

## Lo Sblocco della Lama
<CensoredText>
Quando i personaggi trovano quest'arma, è bloccata nel suo fodero.
Per comprendere come estrarla, un personaggio deve superare una **prova
di Intelligenza (CD 20)**.
Può tentare una volta per **riposo lungo o breve**.
Al successo, scopre il metodo corretto (che, secondo le leggende,
consiste nel pronunciare tre bestemmie naniche in perfetto ordine
alfabetico mentre si gira l'impugnatura in senso antiorario).

Una volta sbloccata, la lama risponde solo al suo utilizzatore
sintonizzato.
</CensoredText>

<DescriptiveBox>
##### Proverbio del Clan Martelfine
*"Se non riesci ad aprirla, prova con un martello. Se si rompe, non
era destino."*
</DescriptiveBox>

## Danza del Flusso Perfetto (1/giorno)
<CensoredText>
Con un'azione bonus, il portatore può attivare il potere della lama.
Per un fugace istante, tutto il mondo rallenta, e i movimenti del
guerriero diventano pura perfezione.

Durante questo turno, l'utilizzatore può effettuare **una serie infinita
di attacchi** con questa arma, finché **non manca un colpo**.
Ogni colpo riuscito sembra fondersi nel successivo, creando un flusso di
movimenti impeccabile.

Appena un attacco fallisce, l'effetto termina immediatamente.

Alla fine del turno, la perfezione svanisce.
L'utilizzatore cade prono e viene colto da un'ondata di fatica divina e subisce
**svantaggio a tutti i tiri per colpire e di caratteristica fino al
termine del suo prossimo riposo breve**.
</CensoredText>

<DescriptiveBox>
##### Commento del Maestro Naldur:
"Funziona! ...Ma poi ci vogliono due giorni e una botte di birra per
riprendersi."
</DescriptiveBox>

## Origine
<CensoredText>
Forgiata dal **Clan Martelfine**, celebre per le loro armi perfette e i
loro disastri altrettanto perfetti.
La Lama dell'Estasi Letale doveva essere donata a un campione di Moradin
durante la **Guerra Santa delle Ceneri Dorate**, ma il meccanismo di
sblocco non fu mai terminato: l'apprendista incaricato del sistema morì
schiacciato da un'incudine "ispirata".
Da allora, la lama è rimasta chiusa per secoli, oggetto di culto e
frustrazione per chiunque abbia provato a estrarla.
</CensoredText>

<DescriptiveBox>
##### Epitaffio sulla tomba dell'apprendista Gorlun Martelfine
"Nessuna lama è più pura di quella che nessuno può brandire."
</DescriptiveBox>

## Curiosità
-   Si dice che il fodero emetta un **"clic"** sarcastico ogni volta che
    qualcuno prova ad aprirlo nel modo sbagliato.
-   Se un nano tenta di forzarla con la forza bruta, la lama resta
    chiusa ma il fodero inizia a vibrare come per ridere.
-   Alcuni studiosi credono che la lama non sia incompiuta... ma
    semplicemente **troppo perfetta per essere impugnata da mani
    imperfette.**
