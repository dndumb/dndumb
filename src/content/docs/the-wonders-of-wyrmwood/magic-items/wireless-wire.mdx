---
title: Corda Wireless
---

import CensoredText from "../../../../components/CensoredText.astro";
import DescriptiveBox from "../../../../components/DescriptiveBox.astro";
import NoteBox from "../../../../components/NoteBox.astro";

*Oggetto magico, raro*

La Corda Wireless è composta da due segmenti di corda di 30 cm ciascuno, con un diametro di circa 1 cm. Il materiale che la costituisce è un intreccio di fibre nere lucide che riflettono la luce in modo quasi metallico, pur essendo incredibilmente morbide e flessibili al tatto.

I due segmenti sono rifiniti con estremità dorate lavorate a mano, note come "finecorda", decorate con piccoli motivi geometrici incisi che sembrano brillare di una luce tenue, come se la magia stessa le attraversasse. Questi finecorda non si possono rimuovere e sembrano sempre perfettamente puliti, a prescindere dalle condizioni in cui vengono usati.

La magia che lega i due segmenti è invisibile e intangibile. Quando le corde vengono allontanate oltre i 5 metri, agiscono come se fossero unite da un legame misterioso: le due estremità non possono essere separate oltre questa distanza, ma non c'è nulla da vedere o da toccare. Se qualcuno tenta di superarli, una forza impercettibile le richiama verso la distanza limite.

<br/>
<DescriptiveBox>
##### Wyrmwood
La forza invisibile che tiene unite queste corde è la stessa che tiene insieme i party di avventurieri: fragile, frustrante, ma inspiegabilmente funzionale.
</DescriptiveBox>

### Caratteristiche
- **Attrazione magica:** Se i segmenti vengono separati oltre 5 metri, una forza invisibile li riporta lentamente entro il limite massimo, come un elastico magico. Non puoi resistere o annullare questa forza.
- **Eterna resistenza:** Il materiale delle corde è completamente immune a danni fisici o magici. Tagliare o spezzare una delle estremità è impossibile, rendendole perfette per situazioni critiche.
- **Indipendenza fisica:** Le corde possono essere mosse e utilizzate liberamente entro i 5 metri senza alcuna resistenza, ma separarle oltre il limite fa sì che il legame invisibile le richiami verso il punto di mezzo.

### Origini
Molte leggende circondano l’origine della Corda Wireless, ma la più popolare (e probabilmente la più assurda) racconta di un mago chiamato Althar “il Legatore”, un eccentrico incantatore famoso non tanto per la sua maestria, quanto per la sua incredibile goffaggine.

Althar era ossessionato dall’idea di creare un artefatto che potesse legare magicamente qualsiasi cosa senza bisogno di nodi complicati. “I nodi sono per i marinai, non per gli arcimaghi!” ripeteva spesso nei toni accesi di chi si è appena impigliato nel proprio mantello.

Un giorno, durante un esperimento particolarmente ambizioso (e altrettanto mal calcolato), Althar cercò di incantare una corda per renderla autosufficiente: voleva che si legasse da sola, si allungasse a piacere e, ovviamente, non si spezzasse mai. Purtroppo, qualcosa andò storto.

Invece di una corda magica perfetta, ottenne due segmenti separati da un legame invisibile e inarrestabile. Per quanto cercasse di separarli, i due pezzi tornavano sempre insieme, limitati a una distanza di 5 metri. Frustrato ma affascinato dal risultato, decise di dichiarare il suo esperimento un successo e vendette la corda al primo avventuriero che gliela chiese.

<br/>
<NoteBox>
Un racconto popolare narra che Althar testò la sua invenzione legando un gigantesco golem di pietra a un palo. Nonostante la sua forza sovrumana, il golem non riuscì mai a liberarsi, poiché ogni volta che cercava di fuggire, la corda invisibile lo riportava indietro con un colpo secco.

Il problema sorse quando il mago, distratto da una discussione su quale fosse il miglior nodo marinaresco, dimenticò che il palo era troppo vicino a un pendio scivoloso. Il risultato? Un golem impigliato, un mago rotolante e una corda che da allora è passata di mano in mano, sempre più leggendaria e più confusa.
</NoteBox>

### Curiosità
- Si dice che legando all'estremità due barattoli di metallo si possa comunicare **urlandoci** poi all'interno, questo ovviamente a patto che non ci siano pareti tra le due estremità della corda.
- Secondo alcune dicerie un giorno qualcuno è riuscito a fare un nodo sulla magia che tiene uniti le due estremità della corda e pare che sia ancora li ma che nessuno sappia dove.
